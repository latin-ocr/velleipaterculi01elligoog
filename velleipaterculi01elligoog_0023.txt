PROLEGOMENA

prodiit Rhenani editio) Í¾ idcirco statuendum erit aut
Amerbachio Rhenanum munus imposuisse describendi
codicis, aut Rhenano Amerbachium, non sibi potius, id
apographon quo adhuc utimur, confecisse. Quid enim?
iam anno 1515 inuento Murbachii codice, nonne continuo
Rbenanus, neque post complures demum menses, id descri-
bendum ab amico curaturus erat? Quis autem spondeat
Rhenano ex amicis adulescentem potissimum placuisse a
quo id munus peteret?

Sed esto: finge Amerbachium, ut pote doctiorem ceteris
cum id ei munus legatum esset ab amico, libenter suscepisse,
negotiis tamen uel studiis impeditum, non statim post reper-
tum codicem, sed sex denique uel septem exactis mensibus,
siue ipsum Murbacensem siue exemplar eius descripsisse.
Etiam concedatur nos hodie in manibus habere illud
ipsum apographon quod Rhenani iussu confectum, Rhe-
nanus iniquiore iudicio damnauerit. Idcircone nobis
iudicio eius subscribendum erit? An non illius apographi
ea est species ob quam Rhenanus merito oblocuturus amico
fuerit? Nam, ut dixi, si quis id primum inspexerit, dis-
tinctiones mirabitur neglegentissime positas, uerba male
diuisa, inconstantiam nomina locorum hominumque modo
magnis modo paruis litteris scribendi, multa incerta relicta
quonam modo recte legerentur, multa deleta et in margine
post correcta, denique chirographi genus deforme nec cum
codicibus nec cum libris impressis, quales eo saeculo erant,
comparandum. At idem apographon, si attentius con-
sideretur, non incuriam describentis, sed diligentiam omnia
scrutantis, nihil de suo interpolantis, ipsa uitia eius quod
exprimebat repraesentantis, testificatum inuenietur. Hoc qui

praestet, ipse Rhenanus erit: nam ex eius editione curn apo-
XV!

 

